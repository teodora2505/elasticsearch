Pre nego što je objavio autobiografiju pod neobičnim naslovom Moji izumi, svet je znao da je Tesla izvanredno kreativna ličnost, duboko posvećena istraživanju tajni elektriciteta, ali je njegov privatni život bio velika nepoznanica. Teslina autobiografija se pojavila 1919. godine i izazvala veliko interesovanje, a njen neobičan naslov poticao je od Teslinog shvatanja da su njegovi izumi sav njegov život i da je sve u njegovom životu njima bilo potčinjeno.

Cilj mu je bio da prikazom svog života objasni, na prvom mestu, mladim ljudima gde su koreni uspeha u životu i kako treba negovati izumiteljske impulse kada se jave u ranoj mladosti.