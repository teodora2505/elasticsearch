Unija sindikata prosvetnih radnika Srbije (USPRS) je danas uputila novom ministru prosvete Branku Ružiću zahtev za hitne pregovore o visini zarada zaposlenih u obrazovanju i nastavak pregovora o platnim razredima čija se primena očekuje 1. janura 2021. godine.

Ti zahtevi upućeni su i predsednici Vlade Srbije, Ani Brnabić, i ministrima finansija i lokalne samouprave, Siniši Malom i Mariji Obradović.

 
"Kako bismo novog ministra prosvete uputili u prilike ili bolje reći u neprilike u prosvetnom sistemu koje nisu rešavane u prethodnim mandatima, USPRS počinje danas iz Čačka seriju konferencija za medije koji će se završiti 5. novembra u Beogradu ispred zgrade Vlade Srbije", rekla je članica Predsedništva Unije Vesna Jerotrijević novinarima u Čačku.