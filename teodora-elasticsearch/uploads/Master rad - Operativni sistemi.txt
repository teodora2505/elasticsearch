Operativni sistem je jedan od najznačajnijih dijelova softvera koji koristi računar. Bez operativnog sistema računar je beskorisno parče metala i provodnika koji može da posluži jedino kao ukras. Ako za hardver kažemo da je srce računara, tada bi operativni sistem bio njegova duša. Operativnom sistemu povjeravamo opsluživanje aplikacija, pravilno iskorištavanje resursa kao i sigurnost naših podataka. Upravo zato operativni sistemi zaslužuju da im se posveti posebna pažnja.
Izbor operativnog sistema nije ništa lakši od izbora računara. Postoje mnogi više ili manje poznati/korišteni operativni sistemi od Unix-a, Linux-a do MacOS-a, od Windows-a do OS/2, od RISC OS-a do BeOS-a…
U ovom Seminarskom radu detaljnije će biti objašnjeno šta je to ustvari operativni sistem, tj. bit će objašnjen pojam operativnog sistema, njegova povijest, funkcije te u konačnici i obrađeni neki od najpoznatijih.