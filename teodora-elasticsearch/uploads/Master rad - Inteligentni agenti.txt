U današnje je vrijeme vrlo teško doći do pravih informacija, obraditi ih i iskoristiti na pravi način. Postoje razni programi koji nam pomažu kod rada sa informacijama. Ti su programi
inteligentni softverski agenti.
Inteligentni softverski agenti imaju takve osobine i mogućnosti da se smatraju novim pomakom u informacijskoj znanosti. Koriste se širom svijeta, kako u akademskim zajednicama tako i u poslovnim krugovima kod donošenja bitnih poslovnih odluka.
Područje inteligentnih softverskih agenata je vrlo mlado. Istraživanja ovog područja mogu se podijeliti na razvijanje teorije o agentima, na razvijanje arhitekture agenata i na razvijanje agent orijentiranih jezika. Unatoč preprekama koje postoje, inteligentni softverski agenti predstavljaju izazov jer prednosti koje nude premašuju poteškoće koje stoje na putu njihove praktične primjene.
Što su zapravo agenti, koje su vrste agenata, koje su im osobine, koje su im prednosti i nedostaci? Ovo su pitanja na koja ćemo pokušati dati odgovor.