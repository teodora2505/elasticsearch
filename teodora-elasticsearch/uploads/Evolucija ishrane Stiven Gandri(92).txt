Isključite gene koji upropašćavaju i vas i vaš vitak stas

„Doktor Gandri je sastavio mudar program ishrane koji donosi izvanredne rezultate.“ Dr Mehmet Oz

Vrhunski kardiohirug, doktor Gandri, u svojoj knjizi savetuje čitaoce da izbegnu i hiruške zahvate i gojaznost, visok holesterol i krvni pritisak, dijabetes pa čak i rak tako što će nadmudriti svoj genetski kod koji je bio podešen na vreme kad je hrane bilo malo i kad se mnogo snage trošilo da se do nje dođe. Naša kultura, tehnologija i stil života su se možda promenili, kaže Gandri, ali ne i naši geni.

Cilj prvog dela ove trofazne dijete je savladavanje zavisnosti od hrane pune ugljenih hidrata i šećera. U drugoj i trećoj fazi čitaoci mogu donekle da prošire svoj plan ishrane, ali naglasak ostaje na niskokaloričnim i hranljivim namirnicama. Vežbe i plan obroka, kao i recepti za jela sjajno upotpunjuju ovaj originalni, sveobuhvatni pristup epidemiji bolesti povezanih sa gojaznošću.

„Ova praktična i pitka knjiga kardiohirurga s impresivnom karijerom donosi savete za zdravo srce i sveukupni fizički boljitak. I mada ljudi ne mogu da biraju svoje genetske predispozicije, mogu da utiču na svoje gene i možda produže životni vek.“ Denton A. Kuli, načelnik hirurgije Teksaskog instituta za srce.
 