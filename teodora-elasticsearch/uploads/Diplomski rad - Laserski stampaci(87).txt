Setite se samo predvidanja da će računari eliminisati potrebu za štampom dokumenata – kako je to bilo pogrešno predvidanje. Odštampani materijal se gomila brže nego ikad. Stoga, prvo pitanje koja vam je na pameti, kada budete ulazili u radnju da kupite štampač, treba da bude: za šta mi je potreban štampač?
Običnim korisnicima štampač je potreban za kućne potrebe ili za manji kancelarijski rad. Tip štampača koji ćete odabrati zavisi od toga šta želite da štampate – tekst, grafikone ili fotografije u crno-beloj ili kolornoj štampi. Ukoliko znate da će tekstualni dokumenti činiti većinu vaših potreba za štampom, onda je crno-beli štampač najpogodniji izbor za vas. Ali zato za većinu grafikona i fotografija biće vam potrebna kolorna štampa što samo znači da ćete morati izabrati ili inkjet štampač ili ukoliko ste u mogućnosti kolor laser. Takode, zaposleni u malim kancelarijama pored personalnih štampača trebaju razmotriti i opcije višenamenskih štampača, lasera ili portabl štampača za svoje poslovne potrebe. Tj., bilo kakve da su vaše potrebe, uvek postoji štampač koji odgovara istim, samo je potrebno da odvojite malo slobodnog vremena da biste pronašli odgovarajući proizvod.