„Napeto, uzbudljivo, jezivo, odlično.“ Heat

U šumi nadomak Osla pronađeno je telo šestogodišnje devojčice kako visi s jednog drveta. Devojčica je bila obučena u haljinicu nalik na one za starinske lutke, na leđima je imala školsku torbu, a oko vrata je nosila cedulju s natpisom „Putujem bez pratnje“.

Slučaj je dodeljen policijskom inspektoru Holgeru Munku. Njegov prvi zadatak je da pronađe osobu naročitih sposobnosti, svoju prijateljicu i mladu koleginicu Miju Kriger. Prekinuvši sav kontakt sa svetom, Mija se sklonila na jedno ostrvce uz obalu okruga Trendelag.

Holger Munk je vodeći istražitelj u zemlji. Mija Kriger želi da se ubije. Obešena devojčica oboma nudi svojevrsno iskupljenje. Njih dvoje se vraćaju u staru Specijalnu jedinicu pri Odseku za ubistva u Oslu, rešeni da rasvetle slučaj.