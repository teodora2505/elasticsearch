Mislio je da je ona bezbedna, ali onda je prošlost pokucala na vrata.

Svetski bestseler – uzbudljiva priča u kojoj policijski inspektor i bivši policijski doušnik u trci s vremenom pokušavaju da spasu život jedinog preostalog svedoka zločina iz prošlosti.

Pet svećica na torti. Radost. Nestrpljenje. Iščekivanje. Zana nije mogla da pretpostavi da će tog dana biti izbrisane sudbine mnogih ljudi. Njena, takođe. Ona je samo želela da peva Danas nam je divan dan.

Kriminalistički inspektor Evert Grens pozvan je na uviđaj u jednom stokholmskom stanu. Jedna porodica, čini se nasumično odabrana, svirepo je ubijena. Preživela je samo petogodišnja devojčica koja je smeštena u program za zaštitu svedoka. Sedamnaest godina kasnije, osim inspektora Grensa, svi su zaboravili na slučaj. No, kada mu dojave da je neko provalio u stan u kojem se svojevremeno dogodio pokolj, odmah će posumnjati da se neko vratio da počisti tragove, da pronađe i ukloni jedinog preživelog svedoka.

Grensova potraga za Zanom ukrstiće se sa istragom Pita Hofmana, bivšeg policijskog doušnika čijoj porodici prete nekadašnji Hofmanovi poslodavci iz sveta podzemlja. Zajedno imaju sedamdeset dva sata da reše slučajeve i spasu nevine živote.

„Izvanredan triler. Brutalan, intrigantan, sa inteligentno vođenom pričom. Pročitala sam ga u dahu.“ Lisa Marklund

„Ne iznenađuje veština kojom je ovaj izvanredan, brz, akcijom nabijen roman napisan već perspektiva iz koje glavna junakinja sagledava događaje. Roman 72 sata jedan je od najboljih ove godine, a zasigurno najtragičniji i najdramatičniji.“ Skånska Dagbladet 