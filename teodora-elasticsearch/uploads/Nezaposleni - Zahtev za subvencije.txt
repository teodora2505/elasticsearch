Nacionalna služba za zapošljavanje omogućila je u uslovima vanrednog stanja podnošenje zahteva za finansiranje svih programa zapošljavanja po raspisanim javnim pozivima i do sada je oko 3.200 poslodavaca podnelo zahtev za učešće u merama aktivne politike zapošljavanja, a oko 2.000 nezaposlenih podnelo je zahteve za subvenciju za samozapošljavanje.
Iako se prijave podnose elektronskim putem i u uslovima otežanog poslovanja veliko je interesovanje, kako poslodavaca tako i nezaposlenih lica, navedeno je u saopštenju. Najveće interesovanje poslodavaca zabeleženo je za programe stručne prakse, novog zapošljavanja kao i za program samozapošljavanja za nezaposlena lica.